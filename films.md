# Фільми

Дуже дякуємо [Світлані Сіщук](https://www.svitlanasishchuk.com/) за огляд фільмів про математику та математиків. Приємного перегляду!

## ФІльми про математику та математиків

### Математик і чорт \(СРСР, 1972\)

[Радянський короткометражний фільм](https://youtu.be/tvx3FASZfq0) на 20 хвилин. Найкраще передає драйв, почуття і натхнення, які є в математиці. один з найкращих фільмів про науковців ever.

Математик пропонує продати душу дияволу за те, щоб той довів або спростував теорему Ферма.

{% embed url="https://www.imdb.com/title/tt3154916/" %}

### Ігри розуму \(США, 2001\)

"A Beautiful Mind", дослівно «Блискучий розум».

Біографічна драма Рона Говарда за однойменною книгою Сильвії Назар. Фільм отримав чотири «Оскари».

Джон Форбс Неш — відомий математик. На його рахунку революційні досягнення в галузі квантової механіки та теорії ігор. Йому належить Нобелівська премія в галузі економіки 1994 року.

Однак фільм не про математику, а про страшну хворобу, яка розмиває межу між ілюзорністю та реальністю — шизофренію.

{% embed url="https://www.imdb.com/title/tt0268978/" %}

### Розумник Вілл Гантінґ \(США, 1997\)

Сюжет заснований на фактах з життя математика Джорджа Данціга, проте цей фільм не можна вважати біографічним.

Вілл Гантінґ \(Метт Деймон\) — хлопець з геніальним інтелектом, що дозволяє йому робити відкриття в новітніх областях математики, і прекрасною пам'яттю, за допомогою якої йому з легкістю вдається накопичувати енциклопедичні знання. Однак, володар цих дарувань не надає їм великого значення і працює простим прибиральником у Массачусетському технологічному інституті.

{% embed url="https://www.imdb.com/title/tt0119217/" %}

### Пі \(США, 1998\)

Психологічний трилер. Назва походить від назви константи Пі.

1. «Математика — мова природи»;
2. «Все, що нас оточує можна уявити і зрозуміти за допомогою чисел»;
3. «Якщо числа будь-якої системи поставити в графік, виникає система».

Три постулати, на яких базується світогляд Макса Коена, геніального математика і нумеролога. Його життя — математична послідовність. Макс страждає від кластерного головного болю, параної та соціофобії. Єдина людина, з якою він спілкується — колишній вчитель Макса Сол Робсон.

Фільм знімався на вулицях Нью-Йорка, без попереднього узгодження з місцевою владою. Тому хтось із знімальної групи постійно чергував, щоб у разі чого попередити про наближення поліції.

А бюджет фільму склав всього $60 тисяч. Більшість грошей дали друзі режисера.

{% embed url="https://www.imdb.com/title/tt0138704/" %}

### Х+Y \(Великобританія, 2014\)

У аутистичного Нейтана Елліса, коли він був дитиною, в автокатастрофі загинув батько. Пізніше мати Нейтана зауважує у нього математичні здібності. З хлопчиком починає займатися викладач Хемфріс, який в юності брав участь в міжнародній математичній олімпіаді, але тепер страждає від розсіяного склерозу.

{% embed url="https://www.imdb.com/title/tt3149038/" %}

### Улюблене рівняння професора \(Японія, 2006\)

В одну зі шкіл приходить молодий учитель і починає знайомство з учнями з натхненного монологу. Він розповідає історію своєї любові до математики. У своїх спогадах вчитель переноситься в дитинство, коли його мати була змушена влаштуватися «домогосподаркою» до професора математики, який після автокатастрофи міг утримувати в пам'яті події лише останніх 80 хвилин. Вона кожен день заново знайомилась з професором і без кінця відповідала на одні і ті ж питання. Але поступово професор вводив її в світ, наповнений числами, формулами і рівняннями.

{% embed url="https://www.imdb.com/title/tt0498505/" %}

### Приховані фігури \(англ. Hidden Figures. США, 2017\)

Біографічний історичний фільм, знятий за однойменною книгою Марго Лі Шеттерлі, яка написана на основі реальних подій. Стрічка розповідає про групу афро-американок, яка проводить для НАСА ряд математичних обчислень, необхідних для запуску перших пілотованих космічних місій США.

{% embed url="https://www.imdb.com/title/tt4846340/" %}

### Гра в імітацію \(США, 2014\)

Історичний трилер про британського математика, логіка, криптоаналітика та батька сучасної інформатики Алана Тюрінга.

Він був ключовою фігурою в розшифруванні нацистського коду Енігми. Саме це допомогло Антигітлерівській коаліції перемогти у Другій світовій війні. Пізніше Тюрінг зазнав кримінального переслідування за свою гомосексуальність. Роль Тюрінга грає Бенедикт Камбербетч.

{% embed url="https://www.imdb.com/title/tt2084970/" %}

### Доказ \(США, 2005\)

Кетрін \(Гвінет Пелтроу\) доглядає за своїм батьком \(Ентоні Хопкінс\) — великим математиком, який збожеволів. Коли він помирає, його найкращий студент розбирає записи, сподіваючись знайти серед них відкриття. Кетрін вважає, що він намагається вкрасти ідеї її батька.

{% embed url="https://www.imdb.com/title/tt0377107/" %}

### Обдарована \(США, 2017\)

Френк Адлер живе в прибережному містечку у Флориді і виховує свою надзвичайно обдаровану племінницю Мері. Але його плани про спокійне шкільного життя для дівчинки руйнуються, коли про математичні здібності дитини дізнається мати Френка та бабуся Мері Евелін. У неї є власні уявлення про майбутнє внучки.

{% embed url="https://www.imdb.com/title/tt4481414/" %}

### Людина, яка пізнала нескінченність \(Великобританія, 2015\)

Біографічна драма про життя Срініваса Рамануджана, математика, який виріс в бідній родині в Мадрасі, Індія. Під час Першої світової війни хлопець отримує стипендію і право навчатися в Кембриджському університеті. Саме там йому судилося прославитись як видатному математику.

{% embed url="https://www.imdb.com/title/tt0787524/" %}

### Двадцять одне \(США, 2008\)

Команда з п'яти студентів Массачу́сетського технологі́чного інститу́ту під керівництвом колишнього гравця, нині респектабельного викладача вищої математики з елементами теорії ймовірностей, розробляє план. За цим планом ймовірність виграшу при грі в блекджек збільшується в кілька разів. Впродовж 12-и тижнів команда з шістьох чоловік по неділях вилітає з Бостона в Лас-Вегас з єдиною метою — обіграти казино.

Одну з головних ролей грає Кевін Спейсі.

{% embed url="https://www.imdb.com/title/tt0478087/" %}

### Таємний знак \(США, 2010\)

Мона Грей — самотня вчителька молодших класів, чий батько захворів невідомою хворобою, коли вона була дитиною. Після цього у Мони починаються психологічні проблеми. Вона занурюється в себе і знаходить розраду лише у вивченні математики.

Працюючи в школі, Мона придумує цікаві способи вивчення математики. Одного разу одна з учениць Мони, семирічна Ліза Венус, принесла їй саморобну фігуру нуля, яку вона зробила в палаті вмираючої матері. Мона тут же визнає в дівчинці споріднену душу і розуміє, що повинна допомогти їй справитися з проблемами.

{% embed url="https://www.imdb.com/title/tt1212454/" %}

### Гра на пониження \(США, 2015\)

Фільм присвячений подіям іпотечного фінансової кризи 2007-2008 років. Кілька фінансових аналітиків і співробітників хедж-фондів на Волл-Стріт змогли передбачити розвиток подій кризи, зіграли на пониження курсу іпотечних облігацій і заробили великі статки.

{% embed url="https://www.imdb.com/title/tt1596363/" %}

### Агора \(Іспанія, 2009\)

Історична драма. Дія фільму відбувається на території Римської Імперії, яка розвалюється на дві частини, в місті Олександрія Єгипетська в кінці IV - початку V століття нашої ери.

У фільмі йдеться про долю Гипатії Олександрійської — першої в історії відомої жінки-вченої, яка була філософинею, математиком і астрономом. Вона була дуже розумна і до її слів прислухалися правителі.

{% embed url="https://www.imdb.com/title/tt1186830/" %}

### Коефіцієнт інтелекту \(США, 1994\)

В гараж до автомеханіка Еда Уолтерса у супроводі свого нареченого приходить Катріна Бойд, красива і розумна докторантка-математик Прінстонського університету. Ед знаходить годинник, який Катріна загубила в гаражі. Він вирушає за її адресою та опиняється віч-на-віч з Альбертом Ейнштейном, дядьком дівчини.

{% embed url="https://www.imdb.com/title/tt0110099/" %}

### Пастка ФермА \(Іспанія, 2007\)

Четверо математиків не підозрювали про існування один одного, поки таємничий незнайомець не зібрав їх разом для вирішення однієї складної головоломки. Господар покинутого будинку назвався ФермА, а своїм гостям дав імена найвідоміших в історії математиків. Їм належить провести час в чотирьох стінах, які несподівано почнуть повільно рухатися, загрожуючи смертю тим, хто не зуміє розгадати таємницю і назвати ім'я вбивці.

{% embed url="https://www.imdb.com/title/tt1016301/" %}

### Вистояти і зробити \(США, 1988\)

В основу фільму лягла реальна історія вчителя математики Хайме Ескаланте.

У середню школу Гарфілда, розташовану в одному з бідних районів Лос-Анджелеса, приходить новий учитель інформатики Хайме Ескаланте. Через брак комп'ютерів йому доводиться почати викладання математики. В класі, який йому довірили, панують неповагу і повна відсутність дисципліни, учні в основному з бідних сімей. Незважаючи на все це, головний герой починає викладати. Він використовує гумор та найрізноманітніші, нестандартні методи.

{% embed url="https://www.imdb.com/title/tt0094027/" %}

### Убивства в Оксфорді \(Великобританія-Іспанія, 2008\)

Мартін — студент, що вступив у престижний університет — Оксфорд, де несподівано відбувається серія загадкових вбивств. Він разом із детективом — прихильником логіки і математики — починає власне розслідування та вдирається до все більш і більш цікавих закутків знаменитого університету.

{% embed url="https://www.imdb.com/title/tt0488604/" %}

## Фільми про фізику та фізиків

### Ейнштейн та Еддінгтон \(Великобританія, 2008\)

Весною 1914 р Європа перебуває на порозі війни і ніхто ще не чув про німецького фізика Альберта Ейнштейна. Тим часом британський астроном Артур Еддінгтон усвідомлює, що теорії Ейнштейна можуть відкрити нові шляхи до розуміння часу і простору.

Незважаючи на загрозу бути оголошеними зрадниками, двоє чоловіків починають переписку. Затемнення в Африці дає шанс довести теорії Ейнштейна, і Еддінгтон відправляється в подорож, яка назавжди змінить розуміння Всесвіту.

{% embed url="https://www.imdb.com/title/tt0995036/" %}

### Теорія всього \(Великобританія, 2014\)

Драматична біографічна стрічка розповідає про молодість всесвітньо відомого фізика Стівена Гокінга та його стосунки з майбутньою дружиною Джейн.

Вони познайомились ще студентами в Кембриджі і одразу відчули прихильність один до одного, незважаючи на різні інтереси і погляди на світ. Незабаром після їхнього знайомства Хокінг дізнався про своє захворювання — бічний аміотрофічний склероз, яке згодом призвело до паралічу.

{% embed url="https://www.imdb.com/title/tt2980516/" %}

### Нескінченність \(США, 1996\)

Картина знята за автобіографічним книгами нобелівського лауреата фізика Річарда Фейнмана. Фільм розповідає про дитинство та юність Фейнмана.

{% embed url="https://www.imdb.com/title/tt0116635/" %}

## Серіали

### 4исла \(США, 2005-2010\)

За неперевіреною інформацією, серіал зняли на замовлення ЦРУ. Керівництво управління переймалось, що знижується зацікавленність математикою серед американських підлітків. Адже емігрантів можна набирати не на всі посади, а місцевих кадрів не вистачає.

Популярність серіалу привернула увагу наукового співтовариства США. 2006 року відбувся симпозіум Асоціації сприяння розвитку науки, присвячений серіалу. Американська Національна рада викладачів математики спільно з компанією Texas Instruments розробила освітню програму для школярів «Ми використовуємо математику кожен день», засновану на сюжетах серіалу.

{% embed url="https://www.imdb.com/title/tt0433309/" %}

### Швабра \(Телеканал СТБ, Україна, 2019-\)

Головна героїня — шкільна вчителька математики Анна Миколаївна ШвабринА, яку позаочі прозвали Шваброю. Вона допомагає капітану Вершиніну розслідувати злочини за допомогою математичних методів, формул і алгоритмів.

{% embed url="https://www.stb.ua/serial/ua/issue/shvabra-smotret-serial-onlayn-vse-serii/" %}



